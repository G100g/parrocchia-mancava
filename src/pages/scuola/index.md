---
templateKey: "scuola-page"
path: /scuola
title: Scuola Dell’Infanzia Sacro Cuore
---

## La storia

**La SCUOLA DELL’INFANZIA** o “Asilo Infantile” ha iniziato la sua attività nel lontano 1925, con l’intento dichiarato di “dare la refezione quotidiana e l’assistenza ai bambini poveri”.

Nei suoi quasi 100 anni di attività ha saputo evolversi per mantenersi al passo con i tempi, restando comunque sempre anche un punto di riferimento per tutto il paese. Tanti abitanti di Manzolino hanno frequentato questa scuola e ne hanno conservato un bel ricordo.

Da sempre tante persone si sono mobilitate per il suo funzionamento cominciando dai primi “Offerenti” che con le loro donazioni ne consentirono l’avvio. In questi anni i tanti volontari continuano a collaborare con spirito di servizio: dai piccoli lavori di manutenzione, alla gestione, all’assistenza per il prescuola e alla ricerca di fondi con le tombole e tante altre attività.
